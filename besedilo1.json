Letalska družba Qantas je med leti 1943 in 1945 izvajala lete med Avstralijo in Šrilanko,
ki so jih imenovali kar “leti z dvojnim sončnim vzhodom”. Let je trajal več kot 30 ur, 
potniki pa so lahko med letom kar dvakrat občudovali sončni vzhod. Danes je najdaljši let 
dolg 17 ur in 50 minut. To je let med Singapurjem in New Yorkom. Najkrajši let pa traja 
približno minuto in pol, saj leti med škotskima otokoma Westray in Papa Westray, ki stojita
le slabe 3 kilometre narazen.


Kljub splošnemu prepričanju, Kitajski zid iz vesolja ni viden s prostim očesom. Je preozek,
da bi bilo to možno. Je pa iz vesolja viden kompleks belih plastičnih rastlinjakov v španski
Andaluziji. Razteza se na 260 km2 in je prostor, kjer pridelajo večino zelenjave in sadja 
zase in za izvoz. Zaradi bele barve in plastičnega materiala, mu ob pogledu iz vesolja
rečejo tudi “plastično morje”.


Ste vedeli, da je vaša podlaket, torej del roke med komolcem in zapestjem, enako dolga
kot vaše stopalo? Temu podatku se imamo zahvaliti italijanskemu polihistorju Leonardu
da Vinciju, ki se je detajlno ukvarjal z anatomijo človeškega telesa in je tudi avtor
znamenite risbe Vitruvijev človek.


Tudi voda v plastenki ima na embalaži naveden rok uporabnosti, to je datum, do katerega
jo je priporočljivo porabiti. A ta ne velja za vodo, saj se sama od sebe ne more pokvariti,
pač pa za plastenko, ki po določenem obdobju začne v vodo sproščati kemikalije. To nujno
ne pomeni, da bo tekočina postala toksična, lahko pa spremeni njen okus.